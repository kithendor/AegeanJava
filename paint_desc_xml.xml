<?xml version="1.0" encoding="utf-8"?>
<resources>
    <string-array name="paint_description">
        <item>Από τα πρώτα του βήματα κιόλας, ο Pierre Soulages συγκαταλέγεται στους προδρόμους της ευρωπαϊκής μεταπολεμικής αφηρημένης τέχνης, Στα ενδιαφέροντα και στις ανησυχίες του πρωτεύουσα θέση έχει το πάθος του για το μαύρο, «την πιο έντονη απουσία χρώματος, […] που προσδίδει έντονη και βίαιη παρουσία στα χρώματα, ακόμη και στο λευκό», όπως λέει ο ίδιος. Κάθε υλικό που τον βοηθά να εξερευνήσει αυτό το χρώμα που δεν είναι χρώμα γίνεται ευπρόσδεκτο, όποια κι αν είναι η προέλευσή του: ασφαλτόπισσα, εκχύλισμα καρυδόφλουδας, λάδι</item>
        <item>Από το 1963 ο Lichtenstein πειραματίζεται με τη θεματική του τοπίου, στην οποία αφιερώνει περισσότερα από διακόσια έργα μέχρι το 1967. Βασική πηγή έμπνευσης είναι τα κόμικς. Διαλέγει σχολαστικά τα καρέ που παρουσιάζουν ενδιαφέρον φόντο και απομονώνει ό,τι του τραβά την προσοχή από τη σύνθεση. Στη συνέχεια φιλοτεχνεί το έργο με την τεχνική που εφαρμόζει και σε άλλα θέματα: χρήση των βασικών χρωμάτων χωρίς να τα αναμειγνύει, παχιά περιγράμματα μαύρου χρώματος και εφαρμογή κατά τόπους ενός ιστού με ορατές κουκκίδες (τις λεγόμενες κουκκίδες Benday), οι οποίες αρχικά χρησιμοποιούνταν για τη διευκόλυνση της μαζικής εκτύπωσης εφημερίδων, περιοδικών και κόμικς.</item>
        <item>Ο Τζάκσον Πόλοκ (Paul Jackson Pollock, 28 Ιανουαρίου 1912 – 11 Αυγούστου 1956) ήταν Αμερικανός ζωγράφος και ένας από τους σημαντικότερους εκπροσώπους του κινήματος του αφηρημένου εξπρεσιονισμού. Αποτελεί έναν από τους μείζονες αλλά και δημοφιλέστερους ζωγράφους της Αμερικής</item>
        <item>Τον Ιούλιο του 1895 ο Paul Gauguin πραγματοποιεί το δεύτερο και τελευταίο ταξίδι του στην Ταϊτή, εγκαταλείποντας οριστικά τη Γαλλία. Οι λόγοι που τον ωθούν σε αυτή την απόφαση είναι η έλλειψη αναγνώρισης στην πατρίδα του, οι οικονομικές δυσκολίες, η διαρκής επιθυμία φυγής. Παρά τα προβλήματα υγείας και μια απόπειρα αυτοκτονίας το Δεκέμβριο του 1897, είναι εξαιρετικά παραγωγικός: σχεδιάζει, ζωγραφίζει, σμιλεύει, χαράζει, γράφει. Εκτός από τις γυναίκες της Ταϊτής, ο Gauguin φιλοτεχνεί πολλές νεκρές φύσεις, θέμα που μπορεί να μοιάζει συμβατικό, αλλά ο Gauguin το αντιμετωπίζει θέτοντας τις δικές του ζωγραφικές ανησυχίες: διαίρεση της επιφάνειας, ισορροπία των χρωμάτων, επεξεργασία των όγκων. Σε αυτή την προσέγγιση είναι φανερός ο μεγάλος θαυμασμός που τρέφει για τον Paul Cézanne και τις νεκρές φύσεις του.</item>
        <item>Μετά τον αυτοακρωτηριασμό μέρους του αριστερού αυτιού του λίγο πριν από τα Χριστούγεννα του 1888, ο Vincent van Gogh μεταφέρεται στο νοσοκομείο της Αρλ. Δείχνει να συνέρχεται αρκετά γρήγορα, αλλά η επανερχόμενη ψυχολογική αστάθεια σε συνδυασμό με τις αντιδράσεις της τοπικής κοινωνίας οδηγούν στον εγκλεισμό του στην ψυχιατρική κλινική του Σαιν-Ρεμύ-ντε-Προβάνς, όπου θα παραμείνει ένα χρόνο.</item>
        <item>Το 1919, δύο χρόνια μετά το θάνατο του Edgar Degas, οι κληρονόμοι του έδωσαν άδεια να χυτευτούν σε μπρούντζο εβδομήντα τρία γλυπτά από κερί, πλαστελίνη και φελλό που είχαν βρεθεί στο ατελιέ του μαιτρ. Το Άλογο στην ποτίστρα που παρουσιάζεται εδώ είναι κατά πάσα βεβαιότητα το παλαιότερο γλυπτό που είχε κρατήσει ο Degas. Ας λάβουμε υπόψη ότι ο Degas φαίνεται πως έβλεπε πάντα τη γλυπτική ως μια πρακτική που υπηρετούσε αποκλειστικά τη ζωγραφική του.</item>
        <item>Στις αρχές του 1892 ο Claude Monet επισκέπτεται τη Ρουέν και αποφασίζει να απεικονίσει τον καθεδρικό ναό της Παναγίας, ένα αριστούργημα γοτθικής τέχνης, τον ψηλότερο μέχρι και σήμερα ναό στη Γαλλία. Κατά την πρώτη διαμονή του στην πόλη εργάζεται αρκετές ώρες, προγραμματίζοντας τις ώρες δουλειάς και τα διαλείμματα για ανάπαυση αποκλειστικά σε συνάρτηση με το φως. Αρχίζει πολλούς καμβάδες συγχρόνως, αποτυπώνοντας στον καθένα την ατμόσφαιρα που αντιστοιχεί σε μία συγκεκριμένη στιγμή της ημέρας, τους τοποθετεί διαδοχικά στο καβαλέτο και περνά από τον ένα στον άλλο τη στιγμή που κρίνει κατάλληλη. Πρόκειται ωστόσο για διαδικασία διόλου απρόσκοπτη, όπως φαίνεται από την ογκώδη αλληλογραφία του, κυρίως με τη δεύτερη σύζυγό του Alice αλλά και τον έμπορο τέχνης και γκαλερίστα Durand-Ruel.</item>
        <item>Για τον Miró, η διετία 1926-1927 αποτελεί σταθμό όσον αφορά την ανάπλαση του τοπίου. Μοιράζεται το χρόνο του μεταξύ Παρισιού και Μοντρόιτς, στο οικογενειακό σπίτι στις ακτές της Καταλονίας. Η περιοχή με την ξερή βλάστηση και τους απέραντους ορίζοντες του δίνει την ευκαιρία να εφαρμόσει στη θεματική του τοπίου τη νέα φιλοσοφία του για τη ζωγραφική, εντάσσοντας μοναδικά στο έργο του αισθήσεις και αναμνήσεις συνδεδεμένες με έναν τόπο, αποφεύγοντας συγχρόνως συστηματικά να αποθέσει στον καμβά οποιαδήποτε αναφορά θα μπορούσε να φανεί ρεαλιστική στα μάτια κάποιου τρίτου.</item>
        <item>Για τον Kandinsky, τα χρόνια που έζησε στη Βαϊμάρη και στο Ντεσάου διδάσκοντας στην πρωτοποριακή σχολή Bauhaus υπήρξαν εξαιρετικά δημιουργικά και παραγωγικά. Όμως με την εκλογική άνοδο του ναζιστικού κόμματος το 1932, το μέλλον του ρωσικής καταγωγής καλλιτέχνη προδιαγράφεται ζοφερό. Παρ’ όλα αυτά, η ανησυχία και οι αγωνίες του δεν διαφαίνονται στα έργα εκείνης της περιόδου. Κοινό χαρακτηριστικό τους η λιτότητα: στις μορφές, που μειώνονται αριθμητικά και γίνονται λιγότερο περίπλοκες, και στα χρώματα, που κερδίζουν σε ένταση ό,τι χάνουν σε ποικιλία. Τον Απρίλιο του ίδιου έτους υπογράφει το Και τα δύο ριγέ.</item>
    </string-array>
</resources>